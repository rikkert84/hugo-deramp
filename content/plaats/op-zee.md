---
title: 'Op zee'
coördinaten: "51.7868244885304 3.3243311316255197"
provincie: "Noordzee"
aantal_slachtoffers: 31 
---
Mede n.a.v. grondig onderzoek door Jasper Goedbloed (leidend tot het boek "Noordzee 1953" - 2012), waarin o.a. de gevolgen van de Stormramp op zee en de Watersnoodramp op land worden uiteengezet is er bredere belangstelling ontstaan en onderzoek verricht naar de slachtoffers "op zee". Er blijken op 1 februari 1953 31 zeelieden te zijn omgekomen, opvarenden van 3 Nederlandse schepen. 3 stoffelijke overschotten zijn gevonden, de overige 28 personen zijn nog altijd vermist. Voorjaar 2025 is besloten de namen van deze mensen op te nemen in de (officiële) slachtofferslijst van de Watersnoodramp van 1953 van het Nederlands Roode Kruis die sinds 2004 in beheer is bij het Watersnoodmuseum en waarvan deze site een afspiegeling is.